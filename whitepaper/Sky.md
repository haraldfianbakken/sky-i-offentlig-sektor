# Hva er sky?

# Hva er et datasenter

I informasjonsteknologiens spede barndom var det en gjengs oppfattning at verden kun ville trenge et begrenset antall datamaskiner. Vi kan kalle dette "stormaskinens tidsalder", og de fleste som benyttet en datamaskin jobbet gjennom en terminal som gav tilgang til data og regnekraft som befant seg i en sentral datamaskin. Disse stormaskinene befant seg typisk i datarommet til en organisasjon eller bedrift - en fysisk sikret lokasjon hvor kun autorisert personnel hadde tilgang.

Etterhvert som avhengigheten til datasystemer økte, ble det satt større og større krav til fysisk sikring og redundans for slike datarom, og det ble etterhvert både vanskelig, upraktisk og ulønnsomt å etterleve disse kravene for hver enkelt organisasjon og bedrift. Samtidig fikk vi ny og raskere nettverksteknologi som gjorde det mulig å flytte både stormaskiner, servere og data lengre unna brukerne. Dette la grunnlaget for en ny industri:  datasenterindustrien.

Idag er datasenterindustrien en sentral komponent i vår digitale infrastruktur. Dedikerte datasenterleverandører leverer redundante tilkoblinger til nettverk- og elektrisitetsnett, nød-aggregater som holder datasenteret igang selv gjennom lange perioder med strømbrudd, og strenge tiltak for fysisk sikring slik som perimetersikring kombinert med videoovervåking og døgkontinuerlig bemanning.

I dag vil de aller fleste organisasjoner velge å benytte en profesjonell datasenterleverandør fremfor å bygge sitt eget datarom.

Hva er så sky, og hvordan skiller skyleverandører seg fra datasenterleverandører?

Idag bærer stort sett alle rundt på både mere regnekraft og lagringsplass en vi trenger. (Faktisk har en moderne smarttelefon mer regnekraft enn hele land hadde tilgang til for bare tiår siden. TODO: Kilde) På samme måte har de fleste datarom mer regnekraft og lagringsplass enn organisasjonen som eier det trenger. Vi overdimensjonerer systemene våre for å kunne ta unna for perioder med intens bruk - tenk 8-timers arbeidsdag for de fleste organisasjoner og bedrifter, black-friday og julehandel for varehandelen, og frist for innlevering av skattemeldingen for alle norske borgere. Dette fører til at vi har mange enkeltsiloer av overdimensjonerte systemer - dette er både dyrt og har store miljøimplikasjoner. Datasenterindustrien er i ferd med å bli en av verdens mest energikrevende bransjer. (TODO: Kilde)

Med skyteknologi så endres måten man kan kjøpe regnekraft og lagringsplass seg dramatisk. Organisasjoner kan nå kjøpe bare det de har behov for, når de har behov for det. En bedrift i varehandelen kan skalere opp før black-friday, og ned igjen etterpå. De kan til og med designe systemet sitt slik at det autoskalerer med bruk. Finn.no har for eksempel XX% av besøkene sine innenfor lunsj-perioden på hverdagene (TODO: Kilde). Resten av tiden trenger de bare en brøkdel av regnekraften - som så kan frigis av skyleverandøren og selges til andre kunder, for eksempel forskningsorganisasjoner som kjører store jobber som ikke er tidskritiske - og derfor kan kjøpe kapasitet rimeligere, siden deres jobber kan aktivieres når det er mindre behov i markedet. Store skyleverandører vil også flytte om på workloads for kunder, slik at servere, racks, eller til og med hele datasentre kan skrus av for å spare energi i perioder med lav etterspørsel.

En annen forskjell på en datasenterleverandør og en skyleverandør er tjenestespekteret. Mens en datasenterleverandør er som en avansert utleier av fysisk plass, er en skyleverandør også en programvare- og driftsleverandør av hundrevis av avanserte tjenester som gjør det mulig å bygge digitale systemer raskere og bedre.

...
    
# Fysisk og logisk sikring av datasentre
# Ansvarsmodellen for offentlig sky