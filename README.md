# Malverk for bruk av Sky i Offentlig Sektor

## Introduksjon - Formål
I en verden som stadig blir mer digitalisert er lagring og prosessering av data i offentlig sky et mer agilt, tidsbesparende, sikkert, miljøvennlig og kostnadseffektivt enn andre alternativer.

Det er et klart behov for offentlig sektor å digitalisere seg raskere. Utfordringer, bekymringer, tvetydighet og mangel på kunnskap rundt lovgivning og tekniske løsninger har ført til at  digitalisering i offentlig sektor gått noe saktere enn andre sektorer. Samtidig ser vi at aktører som "knekker koden" kan ta ledende posisjoner innenfor digitalisering, og Norge er et land som kan skryte av ledende fagmiljøer og løsninger som plasserer oss som en av de ledende nasjonene innenfor digitalisering. Den desentraliserte organiseringer vi har i Norge tillater både større aktører å innovere, og kan samtidig skape noen utfordringer for de mindre aktørene som ikke har tilsvarende ressurser.

Bruk av offentlig sky krever en interdisiplinær tilnærming over både det juridiske og det tekniske domenet. Juridiske tiltak kan ikke løse alle tekniske utfordringer, og tekniske tiltak kan ikke løse alle juridiske utfordringer - men vår påstand er at man kan nå en tilstrekkelig grad av risikoreduksjon gjennom forståelse og avveininger på tvers av domenene.

Derfor ønsker vi å legge til rette for et åpent samarbeide i å utvikle malverk som skal fasilitere for bruk av skytjenester i offentlig sektor. Vi gjør dette i en "open-source ånd", og inviterer alle interesserte parter i å bidra. Microsoft og noen utvalgte partnere og domeneeksperter har tatt på seg å lede an i dette arbeidet, men vi er til slutt avhengig av en åpen og konstruktiv debatt og bidrag fra langt flere enn kjerneteamet for å kunne lage løsninger som vil bli allment akseptert.

Målet for dette prosjektet er å kunne gi forslag til holistiske arkitekturer som dekker 80-90% av de bruksområdene vi ser i offentlig sektor. Referansearkitekturene vil ta utgangspunkt i klassifisering av data og krav til tilgjengelighet for å gi anbefalinger i henhold til teknologivalg og plassering av data og applikasjoner på tvers av offentlig sky og hybride løsninger (on-premise).

Helt konkret er målet å levere både referansearkitekturer og verktøy for raskt å kunne bygge såkalte "landingssoner" for ulike risiko og/eller klassifiseringsdomener for bruk av IaaS og PaaS tjenester.\footnote{Vi tar ikke med SaaS-tjenester i dette prosjektet, da ansvarsforholdet er annerledes og dermed er det behov for en noe annerledes diskusjon, samt at det allerede er ganske god forståelse av hva dette betyr og hvordan det må håndteres i markedet.}

Dette prosjektet vil også ha verdi for privat næringsliv i regulerte industrier, eller som ønsker å klassifisere data og risiko på samme måte, og spesielt for aktører som arbeider eller leverer inn til offentlig sektor.


## Hva som kan forventes
 - Referanse arkitektur(er)
 - Blueprints og maler for deployment
 - PDF/Whitepaper (bygges automatisk basert på Github)
 - Artikler, linker og enkelte tekser til juridiske vurderinger for å addressere GDPR/Schrems-II/mm. 


## Bidrag
Dette er et samarbeid mellom Microsoft, annerkjente tjenestelevandører og offentlige instanser for å utforme retningslinjer, maler og arkitektur for applikasjoner på Microsoft sine skyplattformer (Azure, Microsoft 365, Power Platform mm).

Bidra gjerne med innhold direkte gjennom pull requests, eller lag issues rundt konkrete utfordringer/problemstillinger. Vi ønsker en åpen og bred diskusjon slik at dette prosjektet kan bidra til å komme raskere frem til akseptabel løsningsforslag for de mest relevante utfordringene for offentlig sektor.
 

## Disclaimer
Dette arbeidet er ikke offisielt sertifisert materiale og har ikke gjennomgått juridiske vurderinger. Dette er et frivillig samarbeid av flere aktører for å bidra med forslag til hvordan offentlig sektor kan ta i bruk skytjenester, men den ultimate juridiske og tekniske vurderingen må fortsatt gjøres ihht gjeldende lover og regler for hver instans som benytter materiale fra dette prosjektet.


## Bidragsytere
 - Microsoft (Harald S. Fianbakken, Christopher Frenning, Henry Hagnäs)
 - Crayon (Jan Egil Ring)
 - Sopra Steria (Marius Sandbu)
 - ..
